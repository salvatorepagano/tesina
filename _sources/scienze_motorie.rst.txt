===============
Scienze motorie
===============

L'allenamento
=============


Gli astronauti prima di partire per lo spazio devono sottoporsi ad un allenamento per prepararsi alla microgravità e per predisporre il proprio corpo all'infinita varietà di operazioni,
compiti ed esperimenti da compiere una volta arrivati in orbita.

Ogni allenamento deve tener conto di alcuni principi fondamentali:

* **Specificità**: ogni tipo di esercizio provoca nel corpo una risposta specifica, perciò è importante scegliere il proprio allenamento in base al nostro obiettivo.

* **Sovraccarico**: per arrivare al nostro obiettivo dobbiamo sforzarci di più rispetto al normale quindi sovraccaricare il nostro corpo. Il sovraccarico significa fare più spesso allenamento
  oppure aumentare la durata di ogni esercizio.

* **Progressività**: l’allenamento deve aumentare gradualmente, per permettere al proprio corpo di adattarsi.

* **Individualità**: l’allenamento lo dobbiamo decidere noi in base alle nostre caratteristiche.

Poi l’allenamento si divide in due parti:

* nella prima fase il corpo viene allenato per migliorare alcune sue prestazioni come: velocità, mobilità, coordinazione, equilibrio, forza e resistenza.

* nella seconda fase ci si specializza per migliorare le prestazioni che più interessano.

Nell’esempio dell’astronauta le abilità da sviluppare più importanti sono l’equilibrio e la coordinazione, fondamentali per le passeggiate nello spazio quando gli astronauti lasciano
la Stazione Spaziale per condurre ricerche o sistemare macchinari.

Un’esercizio molto praticato dagli astronauti è l’arrampicata su roccia o su parete, una pratica indispensabile per prepararsi alle passeggiate spaziali, capace di sviluppare la
coordinazione del tronco, della schiena, delle braccia e delle dita.
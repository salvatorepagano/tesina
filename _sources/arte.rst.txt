====
Arte
====

Notte Stellata di Van Gogh
==========================

**Notte stellata** è uno dei dipinti più famosi al mondo. Realizzato nel 1889 dal Maestro olandese **Vincent van Gogh**, oggi è conservato al Museum of Modern Art di New York.

La **“Notte stellata”** raffigura la visione notturna di un paesaggio di **Saint-Rémy-de-Provence**, comune francese della regione della Provenza, ed è uno degli ultimi inquietanti
dipinti che realizzò l’artista prima di terminare tragicamente la sua vita.

Il pittore s’ispirò alla vista che si apriva sul paesaggio dalla finestra dell’**ospedale psichiatrico Saint-Paul-de-Mausole** di Saint-Remy-de-Provence, nella Francia meridionale,
dove era ricoverato a seguito della sua **instabilità mentale**.

Nella pittura infatti, come nella natura, riusciva a trovare conforto dai suoi squilibri.

.. image:: _images/nottestellata.png

**Vincent van Gogh**, Notte stellata (giugno 1889; olio su tela, 73,7 x 92,1 cm; New York, Museum of Modern Art)

Analisi del quadro
==================

I colori accostati dall’artista sono puri e contrastanti.

Il colore è steso con pennellate pastose e a tratti brevi o allungati, che tracciano le spirali e i fasci di luce.

Il paesaggio del quadro mostra la visuale dell’ospedale in cui fu ricoverato l’artista con un pò di tratti aggiuntivi ripresi dal suo stato d’animo in quel momento.

Il cielo che incombe vorticoso sulla tranquillità della cittadina mostra un’energia che sta a simboleggiare la vitalità dell’**universo** di cui l´artista percepisce e ci
trasmette tutta la potenza.

**Van Gogh** con questo quadro anticipò l’**Espressionismo** privilegiando il lato emotivo della realtà rispetto a quello percepibile oggettivamente tipico dell'**Impressionismo**.

Il suo obiettivo era rappresentare la vera essenza degli uomini e delle cose e per questo nei suoi dipinti proiettava la sua tensione psichica.
=========
Geografia
=========

La Florida
==========

Territorio e Ambiente
---------------------

La **Florida** è uno stato degli Stati Uniti d'America.

Si estende per buona parte dell'omonima penisola ed è bagnata ad ovest dal **Golfo del Messico**, mentre a nord confina con gli **Stati della Georgia e dell'Alabama** e ad est si affaccia
sull'**Oceano Atlantico**.

Per la sua posizione, gode di un clima subtropicale, caldo e umido che favorisce lo sviluppo di una ricca vegetazione e la produzione di ortaggi.

Il territorio è quasi completamente pianeggiante, sono presenti infatti solo alcune modeste zone collinari nella parte centrale dello Stato.

I fiumi principali sono il **Saint Johns**, il **Caloosahatchee**, il **Suwannee** e l'**Apalachicola**.

Dal sottosuolo si estraggono **fosfati** e **minerali di titanio**.

.. image:: _images/florida.png
   :align: center
   :height: 230px

Economia
--------

La principale risorsa economica è il **turismo**, favorito da numerosi centri balneari attrezzati e frequentati soprattutto d'inverno.

Nel settore secondario le industrie principali sono quelle **meccaniche**, **aerospaziali**, del **legno**, della **carta** e **alimentari**.

Mentre nel settore primario troviamo soprattutto diffusa produzione di **ortaggi**, **frutta**, **agrumi**, **tabacco**, **canna da zucchero**, **mais** e **arachidi**.

Diffuso è anche l'**allevamento bovino e suino** ed è anche praticata la **pesca**.

Sede Centrale NASA - Storia
---------------------------

Il **John F. Kennedy Space Center** è la struttura per il lancio di veicoli spaziali della NASA e si trova a Cape Canaveral sull'isola Merritt in Florida, USA.

Cape Canaveral si chiamò, dal 1963 al 1973, Cape Kennedy, nome con il quale è ancor oggi indicato nella storia del Programma Apollo, ovvero il programma spaziale che portò allo sbarco
dei primi uomini sulla Luna.

In questa stazione vennero lanciati tutti i progetti Apollo, dal primo fino all’ultimo.

La stazione subì anche gravi incidenti. Uno dei momenti più bui della storia della Nasa e di quella dell'esplorazione spaziale in generale fu il disastro del **Challenger**
avvenuto il 28 gennaio 1986.

Dopo solo 73 secondi dal lancio, il **Challenger** si disintegrò in aria, in seguito al guasto di una guarnizione nel razzo che provocò una fuoriuscita di fiamme e il cedimento
del serbatoio esterno dello Shuttle, pieno di ossigeno e idrogeno liquidi.

La capsula contenente l'equipaggio, rimasta intera, proseguì la sua traiettoria orbitale per schiantarsi sull'oceano 2 minuti e 45 secondi dopo la rottura.
Probabilmente, almeno parte dell'equipaggio era ancora vivo al momento dello schianto.